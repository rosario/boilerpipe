Jei manai, jog vaikinus džiugina vien įspūdinga panelių išvaizda, klysti. Daug svarbiau vaikinams yra tai, kas su gražiu makiažu ar aukštakulniais nėra susiję. Tad kas džiugina vaikinų akis, pirmą kartą pamačius panelę?

Ji eina aukštai iškėlusi galvą. Įsivaizduok dvi drauges. Viena sukumpusi, sudribusi, įbedusi žvilgsnį į žemę. Kita - išsitiesusi, atlošusi pečius, galvą laikanti aukštai. Kokia bebūtų tų merginų išvaizda, visuomet žvilgsnis pirmiausiai kryps į išsitiesusią merginą. Todėl ir vaikinai kreipia dėmesį į tas, kurios vaikšto nesukumpusios. Ji turi gerą drabužių skonį. Vaikinų akimis skoningumas ir elegancija visuomet bus aukščiau noro išsiskirti iš minios. Nors tos, kurios mėgsta rengtis ryškiai, tikrai nebus mažiausiai pastebimos, vis dėlto vaikinams dažnai patinka kuklesnis merginų stilius. Vaikinai sako, jog prie per daug iššaukiančiai apsirengusių megrinų jie paprasčiausiai... nedrįsta prieti.

Ji save prisižiūri. Nors makiažas iš tiesų stipriai veikia vaikinus, daug svarbesnis yra savęs prisižiūrėjimas. Juk mergina, kuri vaikšto neplauta galva jau savaitę, bet kasdien tepasi tonas kosmetikos, tikrai nėra ta, kuri gerai atrodo. Vaikinų nuomone, svarbiausia yra higiena. Mergina visuomet privalo būti švari ir pasikvepinusi. Jei makiažas jai prideda pasitikėjimo savimi, vaikinai tam neprieštarauja. Svarbiausia nepersistengti! Ji turi geras manieras. Išvaizda tikrai nėra vien tavo atvaizdas veidrodyje. Vaikinams labai svarbu, jog mergina savo kultūringumą ir išsilavinimą parodytų bendraudama su jais. Jei esi ta, kuri nuolat nemandagiai žiaumoja gumą ar petraukinėja kiekvieną sakinį, retas kuris vaikinas norės su tavimi pratęsti pažintį. Žinoma, spausti savęs į kampą nebūtina. Jei iš prigimties nesi ta, kuri elgiasi lyg dama, nesiversk kūliais. Išlaikyk savitumą, tačiau geros manieros yra didelis privalumas vaikinų akyse. Ji iš išorės spinduliuoja pasitikėjimą savimi. Pasitikėjimas savimi yra toks nematomas dalykas, kurį vienos arba turi, arba ne. Žinoma, galima jį išsiugdyti, tačiau vaikinai labiausiai žavisi tomis, kurioms būti savimi pasitikinčiai nereikia labai didelių pastangų. Jei mergina stengiasi iš savęs išspausti tai, kas nėra jos jėgoms, vaikinus tai juokina. Todėl patarimas iš vaikinų lūpų: būk savimi, tik neleisk neigiamoms emocijoms užvaldyti tavo minčių. Tokios negatyvios mintys labai aiškiai matomos ir išvaizdoje! Tweet
