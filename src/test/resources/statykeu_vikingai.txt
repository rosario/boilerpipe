Vos prakalbus apie vikingus, iškart įsivaizduojame karingai nusiteikusius barzdotus vyrus su raguotais šalmais. Bet ar žinojot, kad jie yra ir puikūs namų žaliaisiais stogais statytojai?
Trys žaliastogiai, kurie primena tūkstantį metų skaičiuojančią vikingų koloniją, rekonstruoti ir Kanados Niufaundlando salos Medūzų Įlankos nacionaliniame istorijos parke (L’Anse aux Meadows Historic Site). Salos šiaurės kraštovaizdžio horizonte šie žole dengti namai beveik pranyksta.
Tai vienintelė vikingų gyvenvietė, žinoma Kanadoje ir Šiaurės Amerikoje, t. y. už Grenlandijos ribų. Seniau tai buvo didelis miestas, kuriame stovėjo trys ilgi medžio ir velėnos namai, penki mažesni tokio paties tipo namukai. Visi šie pastatai iškilę penkiais amžiais anksčiau, nei Kristupas Kolumbas žengė pirmuosius žingsnius Amerikoje. Kadangi originalūs statiniai jau seniai sudūlėjo, tai istorinė rekonstrukcija atlikta pagal archeologinius radinius. Namų konstrukcijos pagamintos iš medžio ir apdėtos velėna, todėl šie namai yra gerokai tvirtesni nei įprasti mediniai. Stogai irgi dengti velėna, kuri veikia kaip natūrali izoliacija.

1978 metais ši vietovė buvo įtraukta į UNESCO pasaulio paveldo sąrašą. Namų viduje galima pamatyti eksponatus, pristatančius vikingų gyvenimo būdą.
