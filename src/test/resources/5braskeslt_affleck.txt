Nors Benas Affleckas „Us Weekly“ paskleistus gandus neigia, tačiau naujiena nevaldomai sklinda. Žurnale, kurio viršelyje matyti Beno, Jennifer ir tariamai jų šeimą išardžiusios moters nuotraukos, skelbiama, kad vyras susitikinėja su savo vaikų aukle, kuriai vos 28 metai.

Prieš kelias savaites, žiniasklaidoje nuskambėjus naujienoms, kad griūną idealia laikyta aktorių šeima, daugelis svarstė, kas TOKIO baisaus galėjo nutikti jų santykiuose, kad apsispręsta pasukti skirtingais keliais.  Primename, kad pora susituokė prieš 10 metų (2005 metais) ir turi dukras Violet (9 metai), Seraphiną (6 metų) bei sūnų Samuelį (3 metai). ne paslaptis ir tai, kad jiems priklauso maždaug 150 milijonų dolerių vertės bendro turto.  Tuomet nuskambėjo žinutė, kad būtent 10 metų santuokos proga gražioji Jennifer Garner paliko Beną Afflecką (skyrybų prašymus pora pateikė prabėgus vos vienai dienai po santuokos metinių). Buvo kalbama, kad moteriai atsibodo nuolat taikstytis su jo atsainiu požiūriu į šeimoje iškylančias problemas. Taip pat užsiminta, kad daugelį įspūdingų vaidmenų sukūręs aktorius rimtai įgrimzdo į azartinių žaidimų ir alkoholio liūną, kas labai nepatiko žmonai.

Šiandien „Us Weekly“ pateikia kitą skyrybų versiją. Leidinyje teigiama, kad gražuolė jų vaikų auklė Christine Ouzounian įsikišo į idealios šeimos lizdelį ir jį sugriovė. Pranešama, kad būtent dėl to vos 28 metų merginą Jennifer neseniai atleido. Auklės draugai žiniasklaidai išdavė informaciją, kad garsiosios aktorės kantrybė truko po to, kai ji sužinojo, jog Benas ir Christine liepos 17 dieną Los Andžele labai intymiai leido atostogas.  Benas Affleckas šiuos kaltinimus griežtai neigia. Jo atstovas spaudai pranešė, kad „Us Weekly“ viską išsigalvojo, o liudininkų pasakojimai yra nepagrįsti ir neatitinka tikrovės. Šiuose nuotraukose pamatysite, kaip atrodo garsiosios poros auklė.
