Marijampolės apskrities vyriausiojo policijos komisariato (toliau – apskr. VPK) Jurbarko rajono policijos komisariato pareigūnai, bendradarbiaudami su Valstybės sienos apsaugos tarnybos Pagėgių rinktinės kinologu bei tarnybiniu šunimi, kuris specialiai apmokytas ieškoti narkotinių medžiagų, liepos 25-ą dieną vykdė bendrą tikslinę prevencinę priemonę.
Šios priemonės tikslas - išaiškinti veikas, susijusias su nelegalia narkotinių ir toksinių medžiagų apyvarta bei jų vartojimu. Pareigūnai Jurbarko mieste, Jurbarkų ir Skirsnemunės seniūnijų teritorijose patikrino vietas, kuriose dažniausia renkasi jaunimas. Policija gavo nusiskundimų ir iš gyventojų, jog šiose vietose gali būti vartojamos narkotinės medžiagos. Pareigūnai tikrino ir Jurbarko mieste esančias automobilių stovėjimo aikšteles prie žydų kapinių, Vytauto Didžiojo paminklo, S. Sodeikos meno mokyklos, Jurbarko prieplaukos ir bibliotekos, taip pat apsilankė Girdžių bei Pilies I-ame kaimuose vykstančiuose renginiuose. Priemonės metu buvo patikrinta 12 automobilių ir 50 asmenų, alkoholio arba narkotinių medžiagų vartojimo atvejų nenustatyta.

Pareigūnų ir pasieniečių bendradarbiavimas bus tęsiamas ir ateityje bus organizuojamos panašios priemonės.
