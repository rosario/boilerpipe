Lietuvos kelių policijos tarnyba informuoja, kad per savaitę, liepos 24-30 dienomis (penktadienį-ketvirtadienį), mūsų šalyje, pirminiais duomenimis, įvyko 65 eismo įvykiai, kuriuose nukentėjo žmonės. Žuvo 4 eismo dalyviai: 2 motociklų ir 1 automobilio vairuotojas, 1 dviračio vairuotojas (3 vyrai ir 1 moteris). Jų amžiaus vidurkis - 44-eri metai. Sužeisti 79 žmonės, tarp jų - 12 nepilnamečių. Neblaivūs vairuotojai, pirminiais duomenimis, dalyvavo 5 įvykiuose.

Palyginti šios savaitės avaringumo statistiką su praėjusių metų ta pačia savaite, pirminiais duomenimis, užregistruota 8 eismo įvykiais mažiau, žmonių žuvo 2 mažiau, sužeista toks pat skaičius žmonių - 79.

Nuo metų pradžios iki liepos 31 dienos Lietuvoje eismo įvykiuose žuvo 111 žmonių, t. y. žuvo 34 (arba 23,4 proc.) mažiau negu praėjusiais metais per tą patį laikotarpį. Tarp žuvusiųjų - 7 nepilnamečiai (5 keleiviai, 1 pėsčiasis, 1 dviračio vairuotojas).
