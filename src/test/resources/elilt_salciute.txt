Socialiniuose tinkluose išgarsėjusi Monika Šalčiūtė žinoma dėl savo valiūkiškumo, nuotaikingų ir seksualumu spinduliuojančių nuotraukų, tačiau gerbėjų simpatijas visuomet pelno merginos atvirumas. Ji ne kartą išdrįso prabilti net skausmingiausiomis temomis, o šįkart paviešinimo ypač atvirą, emocijų ir gilių minčių kupiną rašinį.
„Noriu būti savimi. Aš bandau skristi, bet jaučiu kaip man kerpami sparnai. Būnant savimi aš neretai girdžiu – tai ne ji. Neįsivaizduoju ar gali būti kas blogiau, nei būti stabdomam būnant savimi. Laikas pradėti nuo pradžių, kada jeigu ne dabar? Niekada nevėlu sustot ir pradėti viską nuo to, nuo ko pradėjai ir tai nėra blogai. Bet negalvojau, jog bus taip sunku. Nebegaliu sau leisti būti savimi, galbūt dėl to niekada ir nebuvau. Kodėl žmonės nenori tikėti, tuo kas esu.
Skaudu, žinant jog tavo egzistencijos nutrūkimas, kitam nuoširdžiai suteiktų laimės ir pasitenkinimo. Esu atstumta, nepripažinta, nes bandydama per daug suklydau ir galbūt per daug norėjau... Kartais sau esame patys didžiausi priešai, tai ne kartą galėčiau pritaikyti ir sau. Esu apgauta/išnaudota ne kartą, tikrai. Tiek kartų, kad net nebesuskaičiuočiau ir neskaičiuoju. Kiekvieną kartą pasikartojant panašiai situacijai, būnant apgauta, sutrypta, apžmeižta, aš jau nebesiimu veiksmų, nes pavargau. Liūdna, kai žinai, kad vienaip ar kitaip kiti iš to pelnosi (emociškai, morališkai, finansiškai).
Taip yra todėl, nes esu viena. Stoviu kaip balta avis, priešais juodų avių bandą. Išleista į gyvenimą, be gyvenimo pamokų. Žiniasklaida, media neretai formuoja tokį įvaizdį, kokį patys nori matyti (kokį patys nori sukurti) su motyvu būti skaitomi, nors turėtų linkti nešališki; pranešti naujienas, užsiimti švietimu (godumas). Jų veiksmai nelieka bevaisiai, tai strategiškai apgalvota investicija į tolimesnes naujienas. Yra pasakymas, ką duodi, tą valgo, manau čia galime pritaikyti. Neturint alternatyvų, pasitenkini ties tuo ką turi (duoda). Galima būtų pasakyti, žmonės nėra kvaili, patys atsirenka, tačiau ne šioje hipnotizuojančioje situacijoje.
