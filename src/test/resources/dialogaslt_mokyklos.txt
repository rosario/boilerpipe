Gruodžio 18 d., trečiadienį, Seimo Konferencijų salėje (III r.) vyks konkursų „2012–2013 mokslo metų Lietuvos sportiškiausia mokykla“ ir „Geriausių 2013 m. Lietuvos kūno kultūros mokytojų penketukas“ laureatų apdovanojimai. Pradžia – 11.30 val.

Šventėje dalyvaus per 250 šalies mokinių ir mokytojų. 25 mokyklos ir penki mokytojai bus apdovanoti diplomais, organizatorių įsteigtais prizais. Bus rodomas Lietuvos tautinio olimpinio komiteto atkūrimo 25-mečiui skirtas filmas.

Renginio dalyvius sveikins Lietuvos Respublikos Seimo Pirmininkė Loreta Graužinienė, Seimo Pirmininko pirmasis pavaduotojas Vydas Gedvilas, Lietuvos tautinio olimpinio komiteto prezidentė Daina Gudzinevičiūtė, Kūno kultūros ir sporto departamento generalinis direktorius Klemensas Rimšelis, Švietimo ir mokslo ministerijos viceministrė Genoveita Krasauskienė, Lietuvos olimpinės akademijos prezidentas Artūras Poviliūnas.

Sportiškiausios Lietuvos bendrojo ugdymo mokyklos buvo išrinktos jau 12 kartą. Baigiamajame konkurso etape dalyvavo 47 Lietuvos mokyklos, iš kurių buvo išrinktos 5 pradinės mokyklos ir mokyklos–darželiai, 10 pagrindinių mokyklų ir progimnazijų bei 10 vidurinių mokyklų ir gimnazijų. Konkurso tikslas – skatinti mokyklas rengti daugiau sporto varžybų, švenčių, festivalių, siekti, kad jie būtų organizuojami laikantis garbingos kovos, kilnaus elgesio principų, motyvuoti mokinius aktyviai dalyvauti planuojant ir organizuojant mokyklos sportinę veiklą, ugdyti sveikai gyventi motyvuotus piliečius.

Geriausių Lietuvos kūno kultūros mokytojų konkursas vyksta penktus metus. Įvertinus jų praktinę veiklą ir indėlį į šalies vaikų ir jaunimo fizinio aktyvumo, kūno kultūros ir sporto plėtrą, atrinkti penki geriausi Lietuvos kūno kultūros mokytojai.

Konkursus organizavo Švietimo ir mokslo ministerija, Lietuvos tautinis olimpinis komitetas, Kūno kultūros ir sporto departamentas prie Lietuvos Respublikos Vyriausybės, Lietuvos sporto universitetas, Lietuvos olimpinė akademija, Lietuvos moksleivių sporto asociacija ir Lietuvos mokinių neformaliojo švietimo centra
