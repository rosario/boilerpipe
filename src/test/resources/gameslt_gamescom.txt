„Blizzard“ atskleis naują „World of Warcraft“ papildymą kitą savaitę vyksiančioje parodoje „Gamescom“.

Koks bus jau šeštasis MMO karaliaus papildymas, sužinosime specialaus tiesiogiai transliuojamo renginio metu rugpjūčio 6 dieną. Detalės apie tiesioginę transliaciją bus pateikiamos „Gamescom“ parodai dedikuotame „Blizzard“ tinklapyje blizzgc.com.

Kol laukiame, pasvarstykime, koks papildymas tai galėtų būti? Ar tai bus „Eye of Azshara“? Pastarąjį prekinį ženklą kompanija užregistravo praėjusių metų lapkritį, prieš įvykstant „Blizzcon“ renginiui.
