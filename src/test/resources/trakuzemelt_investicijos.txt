Trakų rajono savivaldybė įgyvendina dar vieną projektą, kuriam yra skirta Europos Sąjungos struktūrinių fondų parama.  Jį įgyvendinus bus rekonstruoti hidrotechniniai statiniai rajono kaimo vietovėse.

Trakų rajono savivaldybės administracijos direktorius Jonas Liesys pasirašė projekto „Trakų rajono Senųjų Trakų, Paluknio, Ismonių ir Onuškio kadastrinių vietovių melioracijos statinių rekonstrukcija“ rangos darbų sutartį su UAB „Kamesta“ generaliniu direktoriumi Valentinu Marcinkevičiumi bei rekonstrukcijos darbų statybinės techninės priežiūros sutartį – su  UAB „Valstybinė projektų ir sąmatų ekspertizė“  direktoriumi Vytautu Bubėnu.

Šis projektas finansuojamas  vadovaujantis Europos Sąjungos struktūrinių fondų parama pagal Lietuvos kaimo plėtros 2007–2013 metų programos priemonės ,,Žemės ūkio ir miškininkystės plėtra ir pritaikymo infrastruktūra“ veiklos sritį „Žemės ūkio vandentvarka“, patvirtintomis Lietuvos Respublikos žemės ūkio ministro 2007 m. spalio 31 d. įsakymu Nr. 3D-478 „Dėl Lietuvos kaimo plėtros 2007-2013 metų programos priemonės „Žemės ir miškų ūkio veikla ir jos infrastruktūra“ veiklos srities „Žemės ūkio vandentvarka“ įgyvendinimo taisyklių patvirtinimo“ ir Trakų rajono savivaldybės 2014–2016 m. „Kaimo plėtros ir verslo rėmimo programos“ 2014 m. rugpjūčio 21 d. sprendimu Nr. S1-197 „Dėl Trakų rajono savivaldybės 2014–2016 metų strateginio veiklos plano patikslinimo“.

Projekte numatyta rekonstruoti valstybei nuosavybės teise priklausančius hidrotechninius statinius, kuriuos patikėjimo teise valdo ir naudoja Trakų rajono savivaldybė. Planuojama rekonstruoti šešias pralaidas kartu išvalant griovius, penkis tiltus, šachtinę greitvietę su numetėju, taip pat numatoma valyti Luknos upę.

Bendra projekto vertė – 389 112 eurų, savivaldybės lėšos – 99 690 eurų. Projekto rangos darbus numatyta baigti 2015 m. rugsėjo 30 d.

Trakų rajono savivaldybės informacija

Rajono savivaldybės administracijos direktorius J.Liesys (kairėje) pasirašė projekto „Trakų rajono Senųjų Trakų, Paluknio, Ismonių ir Onuškio kadastrinių vietovių melioracijos statinių rekonstrukcija“ rangos darbų sutartį su UAB „Kamesta“ generaliniu direktoriumi V. Marcinkevičiumi.

Rajono savivaldybės administracijos direktorius J. Liesys(kairėje) pasirašė projekto „Trakų rajono Senųjų Trakų, Paluknio, Ismonių ir Onuškio kadastrinių vietovių melioracijos statinių rekonstrukcija“ statybinės techninės priežiūros sutartį su  UAB „Valstybinė projektų ir sąmatų ekspertizė“  direktoriumi V. Bubėnu. Sigitos Nemeikaitės nuotr.
