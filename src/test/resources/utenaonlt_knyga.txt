Balandžio 27 d. 17 val. Utenos A. ir M. Miškinių viešosios bibliotekos (Maironio g. 12) konferencijų salėje psichologės Editos Čekuolienės knygos „Flirtas su rudeniu“ pristatymas.
Dalyvauja knygos autorė.


Maloniai visus kviečiame!

Edita Čekuolienė – didelę darbo patirtį turinti psichologė konsultantė, rašo straipsnius, veda seminarus, dėsto psichologiją keliose aukštosiose mokyklose. Knygos „Psichologijos žiupsnis ant kasdienybės“ autorė ir knygos paauglėms „Nuo ančiuko iki gulbės: mergaičių knyga“ bendraautorė.
Naujoji knyga „Flirtas su rudeniu“, kaip sako autorė „apie pusiaukelę, kryžkelę, aukštumėlę, nuo kurios reikia pažvelgti. Visa tai susiję su mūsų hormonais, kurie nebeharmonizuoja mūsų kūno, todėl jis nebėra harmoningas. Kiekvienas žmogus turi moteriškąjį ir vyriškąjį pradą. Pirmą gyvenimo pusę mūsų lyčiai priklausantis pradas vyrauja – su tuo susiję hormonai. Pavyzdžiui, moteriški hormonai tvarko mūsų gyvenimą, jausmus – viską. Vyrų – vyriški. Bet antroje pusėje pusiausvyra pradeda kisti. Labai įdomu, bet kuo toliau, tuo labiau vyriškoji hormoninė pusė skverbiasi į mūsų, moterų, gyvenimą. Vyrai ir moterys pasikeičia.“ Knyga skirta moterims, kurioms daugiau nei 40 metų, kai jos turi įvertinti vertybes, susirasti naują gyvenimo prasmę, peržiūrėti santykius su šeima ir vaikais.
