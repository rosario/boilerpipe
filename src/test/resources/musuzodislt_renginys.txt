Maloniai kviečiame dalyvauti muziejų kelio „Liaudies meno grožis“ renginyje Skuodo muziejuje, kuris įvyks rugpjūčio 6 d. 15 val. Bus pristatyta paroda „Žemaitiškų ornamentų paslaptys audimo raštuose“ – eksponuojami XIX a. II pusės–XXI a. audiniai iš Skuodo muziejaus fondų bei dabartinių audėjų iš Ylakių Bronės Steponavičienės ir Marijos Korsakienės darbai. Taip pat vyks tautodailininko Antano Bernatonio tapybos ant langinių parodos pristatymas. Iš Dzūkijos surinktos langinės tautodailininko dirbtuvėse jo įkvepiamos naujam gyvenimui. Renginyje koncertuos Skuodo rajono kultūros centro liaudies muzikos kapela „Bartuva“ ir Lietuvos pensininkų sąjungos „Bočiai“ Skuodo rajono bendrijos ansamblis.
