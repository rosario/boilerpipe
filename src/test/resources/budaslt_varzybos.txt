Liepos 24–25 dienomis Mažeikių ir Viekšnių apylinkėse vyko Lietuvos ralio sprinto čempionato IV etapas. Kaip ir pernai, šios varžybos įtrauktos ir į Latvijos automobilių sporto federacijos renginių kalendorių – tai buvo Latvijos ralio sprinto čempionato V etapas.

Svečiai stipresni

Dviejų šalių sportininkų principinė kova parodė, kad kaimynai iš Latvijos buvo stipresni. Varžybas organizavęs Mažeikių automobilių sporto klubas šiemet dalyviams paruošė įdomią aštuonių greičio ruožų trasą. Ekipažams lenktyniniu tempu reikėjo įveikti 51,20 km, o bendras ralio trasos ilgis – 163 km.
