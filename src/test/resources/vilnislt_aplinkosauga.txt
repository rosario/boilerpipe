Praėjęs ilgasis savaitgalis ir jo metu vyravę gražūs orai į Utenos regioną pritraukė daug poilsiautojų, kurie stengėsi pabėgti nuo didžiųjų miestų šurmulio. Dėl gausesnio lankytojų skaičius padaugėjo ir pranešimų apie galimai daromus aplinkosauginius pažeidiimus. Utenos regiono aplinkos apsaugos pareigūnams darbo išties netrūko., su poilsiautojais buvo bendraujama, vykdyta prevencinė švietėjiška veikla, nustatyta ir aplinkos apsaugą reglamentuojančių teisės aktų pažeidimų.
Sekmadienį Gyvosios gamtos apsaugos inspekcijos pareigūnai iš pranešimų priėmimo centro gavo pranešimą, kad Stirnių ežere žvejai mėgėjai rado pastatytus venterius. Susisiekus su minėtais žvejais, pastarieji nurodė konkrečią vietą - keliasdešimt metrų dešiniau nuo Stirnelės upės žiočių. Nuplaukus į nurodytą vietą, venterių nerasta, išskyrus 3 bučiukus vėžiams gaudyti... Pasinaudojus proga,  aplinkosaugininkai apsilankė ir pas poilsiautojus, kurie tuo metu buvo įsikūrę prie Stirnių ežero. Su besinaudojančiais mūsų gamtos teikiamais malonumais pabendrauta, jie supažindinti su poilsiavimo gamtoje reikalavimais ir pan. Pažeidimų neužfiksuota. Vėliau patikrinta 17 asmenų, kurie žvejojo, pastebėtas ir nardytojas, tačiau nustatyta, kad povandeninės žūklės jis nevykdė...

Daugiau skaitykite „Vilnies“ nr. 55 liepos 14 d.
