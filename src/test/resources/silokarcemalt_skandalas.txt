Prostitucijos skandalą Švėkšnoje narpliojantys pareigūnai ikiteisminį tyrimą žada baigti greitai - jau po dviejų mėnesių. Nepilnamečių sąvadavimo byloje tyrėjai įtarimus pateikė keturiems vyrams, kurie galėjo naudotis centre gyvenančių auklėtinių paslaugomis, tačiau įtariamųjų gali ir daugėti.

Anot prokuroro bausmių sulauks ir kelios centro auklėtinės, įtariamos pardavinėjusios vyrams penkias jaunesnes ir silpnesnes bendramoksles. Kadangi centro auklėtinės atviros, kai kurios jų net neslėpė buvusios parduotos prostitucijai. Daugiausiai klientų nepilnametės sąvadautojos rasdavo internete, o sutarus su klientais šie atsilygindavo ne tik pinigais, bet ir maistu, alkoholiu ar cigaretėmis. Paaiškėjus, kad auklėtinės galėjo užsiimti sąvadavimu ir pardavinėti kitas mergaites, o vėliau kilus įtarimams dėl smurto prieš vaikus, jų slopinimą vaistais, centras perduotas tiesiogiai tvarkyti Švietimo ir mokslo ministerijai. Ji ieško ir naujo įstaigos vadovo.


Plačiau LNK siužete, kurį rasite čia
